---
layout: single
title: O klubie
permalink: /o-klubie/
---

## KLUB SKUTECZNEJ UTRATY WAGI TO MIEJSCE W KTÓRYM
### WSPIERAMY SIĘ WZAJEMNIE
Jesteśmy jedną klubową rodziną. U nas poczujesz się jak w domu, wszyscy mówimy sobie po imieniu,
znamy się, przyjaźnimy i wzajemnie wspieramy. Pokazujemy, że właściwe żywienie zaczyna się od
radośniejszego życia.

### ŻYJEMY RADOŚNIEJ I ZDROWIEJ
Zmieniamy swoje życie na bardziej radosne. Nasz psychodietetyk i psychoterapeuta pomagają w
poprawie patrzenia na otaczający nasz świat, ponieważ najczęstszą przyczyną zaburzeń odżywiania
jest niewłaściwy stosunek do samego siebie i otaczającej rzeczywistości. Organizujemy szkolenia i
warsztaty kulinarne, a każdy z członków klubu otrzymuje od dietetyka spersonalizowaną dietę,
dostosowaną do jego potrzeb żywieniowych.

### ZACHĘCAMY DO AKTYWNEGO ŻYCIA
U nas każdy znajdzie radość z zajęć sportowych z uwagi na ich różnorodność i niepowtarzalną formę
zabawy. W cenie karnetu: zajęcia na basenie w formie aqua spalania, różnorodne zajęcia na sali z
instruktorem, marsze na świeżym powietrzu. Podział zajęć na grupy podstawowe i zaawansowane
oraz małe grupy osobowe zapewniają indywidulane podejście do możliwości uczestników.
Zachęcamy do dodatkowych aktywności takich jak morsowanie w Bałtyku i bieganie, oczywiście
wszystko pod opieką trenerów. Wielu członków naszego klubu przyszło do nas z otyłością a dzisiaj
mają za sobą udział w maratonach a nawet w ultramaratonach.

### PSYCHOTERAPIA TO PODSTAWA SUKCESU
Zmiana sposobu odżywiania jest procesem długofalowym. Pracujemy z Wami, żebyście każdego dnia
doświadczali pozytywnej zmiany. Pomagamy w formowaniu celów i tworzeniu rozwiązań. Pracujemy
z Tobą w nurcie TSRR (terapia krótkoterminowa skoncentrowana na rozwiązaniach). Konsultacje
psychoterapeutyczne prowadzi doświadczony psychodietetyk. Spotkania są indywidualne, pierwsza
konsultacja trwa dwie godziny – tyle czasu potrzeba, żeby określić, co jest przyczyną zaburzeń
odżywiania i rozpocząć proces terapeutyczny.


